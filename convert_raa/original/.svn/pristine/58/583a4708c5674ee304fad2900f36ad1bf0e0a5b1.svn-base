<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Institutionele toelichting departement van Koloniën (1814-1861)</title>
</head>
<body>
<h3>Institutionele toelichting departement van Koloniën (1814-1861)</h3>

<p><b>Naam</b>:<br>
Op 6 april 1814 kwam het secretariaat van Koophandel en Koloniën tot stand. Vanaf 16 september 1815 stond een directeur-generaal aan het hoofd. Per 19 maart 1818 ontstond het departement van Publiek Onderwijs, Nationale Nijverheid en Koloniën, onder leiding van een minister. Dit werd met ingang van 1 april 1824 het departement van Nationale Nijverheid en Koloniën. Op 5 april 1825 ontstond het departement van Marine en Koloniën. Per 1 januari 1830 werd Koloniën opgenomen in het departement van Waterstaat, Nationale Nijverheid en Koloniën, dat met ingang van 1 oktober 1831 Nationale Nijverheid en Koloniën werd. Van 1 januari 1834 tot 10 augustus 1840 bestond het departement van Koloniën, dat daarna wederom het departement van Marine en Koloniën werd. Vanaf 1 januari 1842 was er weer sprake van het departement van Koloniën.</p>

<p><b>Datum oprichting</b>:<br>
Bij souverein besluit van 6 april 1814 werd het secretariaat van Koophandel en Koloniën opgericht.</p>

<p><b>Vestigingsplaats</b>:<br>
De departementen van Kolonien waren in 's-Gravenhage gevestigd.</p>

<p><b>Personeel in dienst van het college</b>:<br>
Koophandel en Koloniën stond aanvankelijk onder leiding van een secretaris van staat en vanaf 16 september 1815 van een directeur-generaal. De verschillende departementen waarin Koloniën vanaf 19 maart 1818 werd opgenomen vielen onder een minister.<br>
Functies op het departement die zijn opgenomen in dit repertorium: secretaris, secretaris-generaal, directeur, commissaris, referendaris, administrateur, raadadviseur.</p>

<p><b>Benoeming/verkiezing</b>:<br>
Met de invoering van de grondwet op 29 maart 1814 werden de hoofden van de departementen van algemeen bestuur aangesteld door de koning; na de grondwetswijziging van 1848 gebeurde dit op voordracht van een formateur.</p>

<p><b>Aanvangs- en einddata in het Repertorium</b>:<br>
De aanvangsdatum voor ministers is de datum van aantreden, voorzover bekend of in het k.b. vermeld. Bij ambtenaren is de datum van de besluiten tot benoeming of ontslag gevolgd.</p>

<p><b>Naamlijsten</b>:<br>
-Ette, A.J.H. van, <i>Onze ministers sinds 1798</i> (Alphen aan den Rijn 1948).<br>

-<i>Naamlijst van de hoofden der departementen van Algemeen Bestuur, van de ministers van Staat, en van de leden der Staten-Generaal van de Vereenigde Nederlanden en van het Koningrijk der Nederlanden, 1813-1851. Met opgave van den tijd van benoeming en aftreding.</i> Samengest. door H. Tollius Drabbe ('s-Gravenhage 1851).<br>

-<i>Onze bestuurders in moederland en koloniën</i> (Leiden 1885).</p>

<p><b>Literatuur</b>:<br>
-Beth, J.C., <i>De departementen van Algemeen Bestuur gedurende het tijdvak 1798-1907</i> (Groningen 1907).<br>

-Brauw, W.M. de, <i>De departementen van algemeen bestuur in Nederland, sedert de omwenteling van 1795</i> (Utrecht 1864).<br>

-Ditzhuyzen, Reina van, <i>Onderwijs als opdracht. Leven en werk van de eerste vijftien ministers belast met het onderwijs in de periode 1798-1830</i> ('s-Gravenhage 1977) [voor het departement van Publiek Onderwijs, Nationale Nijverheid en Koloniën].<br>

-Otten, F.J.M., <i>Gids voor de archieven van de ministeries en de Hoge Colleges van Staat 1813-1940</i> (Den Haag 2004).</p>

</body>
</html>
