<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Institutionele toelichting Algemene Rekenkamer (1813-1861)</title>
</head>
<body>
<h3>Institutionele toelichting Algemene Rekenkamer (1813-1861)</h3>

<p><b>Naam</b>:<br>
Van 30 november 1813 tot 1 augustus 1814 Rekenkamer der Vereenigde Nederlanden. Sedert 1 augustus 1814 Algemene Rekenkamer der Vereenigde Nederlanden.</p>

<p><b>Datum oprichting</b>:<br>
De Provisionele Rekenkamer werd  ingesteld bij besluit van het Algemeen Bestuur van 30 november 1813. De Algemene Rekenkamer werd 9 juli 1814 ingesteld (<i>Staatsblad</i> nr. 76). De eerste vergadering vond plaats op 1 augustus 1814. Per ultimo december 1820 werd de Algemene Rekenkamer ontbonden en op 1 januari 1821 opnieuw ingesteld onder de instructie van 21 juni 1820 (<i>Staatsblad</i>  nr. 15).</p>

<p><b>Vestigingsplaats</b>:<br>
's-Gravenhage.</p>

<p><b>Zetelaantal</b>:<br>
1814-1820: maximaal dertien leden (inclusief de voorzitter).<br>
1820-1830: zestien leden.<br>
Na de afscheiding van België in 1830 negen leden.<br>
Na de herziene instructie van 1841 zeven leden.</p>

<p><b>Zittingstermijn</b>:<br>
De leden van de Algemene Rekenkamer werden voor het leven aangesteld.</p>

<p><b>Personeel</b>:<br>
De secretaris werd door de koning benoemd; na de instructiewet van 1841 na een voordracht van de Rekenkamer.</p>

<p><b>Benoeming/verkiezing</b>:<br>
De eerste bezetting werd in 1814 door de souvereine vorst benoemd. Van 1814-1815 werden vacatures opgevuld door de souvereine vorst/koning uit een nominatie van drie personen, opgesteld door de Staten-Generaal en na 1815 door de koning uit een nominatie van drie personen, opgesteld door de Tweede Kamer.</p>

<p><b>Aanvangs- en einddatum in het Repertorium</b>:<br>
De begindatum is de datum van zittingnemen. De einddatum de datum van afscheidnemen.</p>

<p><b>Bronnen</b>:<br>
NA, Algemene Rekenkamer (2.02.09.07) nr. 6238 e.v. (index op de notulen); Kabinet des Konings (2.02.14) nrs. 8165-8170 (registers van beëdigden, soms met vermelding van het kb met benoemingsbesluit).<br>

<p><b>Naamlijsten</b>:<br>
-<i>Van Camere vander Rekeninghen tot Algemene Rekenkamer. Zes eeuwen Rekenkamer. Gedenkboek bij het 175-jarig bestaan van de Algemene Rekenkamer</i> ('s-Gravenhage 1989) 517-521 [met vermelding van het benoemingsbesluit en periode van functioneren; ook de secretarissen].</p>

-De website Parlement & Politiek, op initiatief van het Parlementair Documentatie Centrum van de Universiteit Leiden, http://www.parlement.com [de zuidelijke leden zijn hierin niet opgenomen].</p>

<p><b>Literatuur</b>:<br>
-<i>Van Camere vander Rekeninghen tot Algemene Rekenkamer. Zes eeuwen Rekenkamer. Gedenkboek bij het 175-jarig bestaan van de Algemene Rekenkamer</i> ('s-Gravenhage 1989).<br>

-Otten, F.J.M., <i>Gids voor de archieven van de ministeries en de Hoge Colleges van Staat 1813-1940</i> (Den Haag 2004) 143-154.</p>

<p><b>Opmerkingen</b>:<br>
Van 1 augustus 1814 tot 1 december 1841 werd per drie maanden een lid door de koning tot voorzitter benoemd. Daarna was er steeds een vaste voorzitter.
De instructiewetten voor de Algemene Rekenkamer zijn gedateerd 9 juli 1814 (<i>Staatsblad</i> nr. 76), 21 juni 1820 (<i>Staatsblad</i> nr. 15) en 5 oktober 1841 (<i>Staatsblad</i> nr. 40). Het Reglement van Orde werd vastgesteld bij kb van 9 december 1814 en van 30 maart 1822.</p>

</body>
</html>
