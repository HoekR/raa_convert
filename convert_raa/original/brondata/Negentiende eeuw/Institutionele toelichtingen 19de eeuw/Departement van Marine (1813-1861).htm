<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Institutionele toelichting departement van Marine (1813-1861)</title>
</head>
<body>
<h3>Institutionele toelichting departement van Marine (1813-1861)</h3>

<p><b>Naam</b>:<br>
Het commissariaat-generaal voor Marine werd op 6 april 1814 het secretariaat voor Marine. Op 16 september 1815 werd besloten van Marine een ministerie te maken. Met ingang van 5 april 1825 ging Marine op in het ministerie van Marine en Koloniën, wat op 25 december 1829 teruggedraaid werd; er kwam een departement van Marine onder leiding van een directeur-generaal. 21 juli 1840 werd besloten toch weer een departement van Marine en Koloniën te vormen. Bij besluit van 23 oktober 1841 kwam Marine weer als afzonderlijk departement terug, dat op 18-6-1843 een ministerie werd.</p>

<p><b>Datum oprichting</b>:<br>
Bij souverein besluit van 7 december 1813 werd een commissaris-generaal voor Marine aangesteld. Op 4 februari 1814 werd de organistaie van het departement vastgesteld.</p>

<p><b>Vestigingsplaats</b>:<br>
's-Gravenhage.</p>

<p><b>Personeel</b>:<br>
Aan het hoofd van het departement stond van 7 december 1813 tot 6 april 1814 een commissaris-generaal; daarna een secretaris van staat en sedert 16 september 1815 een minister. Met ingang van 1 januari 1830 werden de departementen van Marine geleid door een directeur-generaal, en per 18 juni 1843 wederom door een minister.<br>
Functies op het departement waren secretaris (later secretaris-generaal), commissaris en referendaris. In 1856 fungeerde enkele maanden onder de minister een directeur-generaal. Tijdens de twee periodes dat Marine was samengevoegd met Koloniën was er een directeur.</p>

<p><b>Benoeming/verkiezing</b>:<br>
De commissaris-generaal van Binnenlandse Zaken werd bij souverein besluit van 7 december 1813 benoemd. Met de invoering van de grondwet op 29 maart 1814 werden de hoofden van de departementen van algemeen bestuur aangesteld door de koning; na de grondwetswijziging van 1848 gebeurde dit op voordracht van een formateur.</p>

<p><b>Aanvangs- en einddata in het Repertorium</b>:<br>
De aanvangsdatum voor ministers is de datum van aantreden, voorzover bekend of in het k.b. vermeld. Bij ambtenaren is de datum van de besluiten tot benoeming of ontslag gevolgd.</p>

<p><b>Bronnen</b>:<br>
NA, Algemene Rekenkamer, Bureau Vaste Posten (2.02.09.04) nr. 709.</p>

<p><b>Naamlijsten</b>:<br>
-Ette, A.J.H. van, <i>Onze ministers sinds 1798</i> (Alphen aan den Rijn 1948).<br>

-<i>Naamlijst van de hoofden der departementen van Algemeen Bestuur, van de ministers van Staat, en van de leden der Staten-Generaal van de Vereenigde Nederlanden en van het Koningrijk der Nederlanden, 1813-1851. Met opgave van den tijd van benoeming en aftreding.</i> Samengest. door H. Tollius Drabbe ('s-Gravenhage 1851) 1-28.<br>

-<i>Onze bestuurders in moederland en koloniën</i> (Leiden 1885) 5-20.</p>

<p><b>Literatuur</b>:<br>
-Beth, J.C., <i>De departementen van Algemeen Bestuur gedurende het tijdvak 1798-1907</i> (Groningen 1907).<br>

-Brauw, W.M. de, <i>De departementen van algemeen bestuur in Nederland, sedert de omwenteling van 1795</i> (Utrecht 1864).<br>

-Otten, F.J.M., <i>Gids voor de archieven van de ministeries en de Hoge Colleges van Staat 1813-1940</i> (Den Haag 2004).<br>

-Secker, W.P., <i>Ministers in beeld. De sociale en functionele herkomst van de Nederlandse ministers (1848-1990)</i> (Leiden 1991).</p>

</body>
</html>
