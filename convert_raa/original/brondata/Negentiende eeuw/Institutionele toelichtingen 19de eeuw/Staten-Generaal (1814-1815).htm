<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Institutionele toelichting Staten-Generaal (1814-1815)</title>
</head>
<body>
<h3>Institutionele toelichting Staten-Generaal (1814-1815)</h3>

<p><b>Naam</b>:<br>
Staten-Generaal.</p>

<p><b>Datum oprichting</b>:<br>
Op 29 maart 1814 kondigde de souvereine vorst de grondwet af; de eerste bijeenkomst van de Staten-Generaal vond plaats op 2 mei 1814.</p>

<p><b>Datum opheffing</b>:<br>
Op 24 augustus 1815 werd de nieuwe grondwet in <i>Staatsblad</i> nr. 45 gepubliceerd; de laatste zitting vond plaats op 19 augustus 1815.</p>

<p><b>Vestigingsplaats</b>:<br>
's-Gravenhage.</p>

<p><b>Zetelaantal</b>:<br>
55.</p>

<p><b>Zetelverdeling</b>:<br>
Gelderland 6, Holland 22, Zeeland 3, Utrecht 3, Friesland 5, Overijssel 4, Groningen 4, Brabant 7, Drenthe 1.</p>

<p><b>Zittingstermijn</b>:<br>
Drie jaar.</p>

<p><b>Rooster van aftreden</b>:<br>
Per 1 november 1817 zou een rooster van aftreden hebben moeten gaan functioneren waarin een derde van de leden jaarlijks aftrad.</p>

<p><b>Personeel</b>:<br>
De Staten-Generaal zelf benoemde de griffier.</p>

<p><b>Benoeming/verkiezing</b>:<br>
De leden werden in 1814 door de souvereine vorst benoemd; daarna zouden zij door de provinciale Statenvergaderingen benoemd zijn.</p>

<p><b>Aanvangs- en einddatum in het Repertorium</b>:<br>
Bij de leden die in 1814 door de souvereine vorst benoemd waren wordt de datum van de eerste zitting, waarin zij beëdigd werden, aangehouden. Nadien wordt de datum van toelating gegeven. Als einddatum geldt de opheffing van de Staten-Generaal (zoals die in de grondwet van 1814 voorkwam).</p>

<p><b>Bronnen</b>:<br>
NA, Staten-Generaal (2.02.13) nr. 1 (notulen) en nr. 12 (benoemingen en beëdigingen; gedrukte ledenlijst, ook van de buitengewone leden van de dubbele vergadering van 1815).

<i>Handelingen der Staten-Generaal</i> 1814-1815.</p>

<p><b>Naamlijsten</b>:<br>
-Ette, A.J.H. van, 'Onze volksvertegenwoordigers 1814-1815', in <i>Jaarboek Centraal Bureau voor Genealogie</i> 5 (1951) 111-114 [met gegevens over geboorte en overlijden en vermelding van de ouders].<br>

-Tollius Drabbe, H., <i>Naamlijst van de hoofden der departementen van Algemeen Bestuur, van de ministers van Staat, en van de leden der Staten-Generaal van de Vereenigde Nederlanden en van het Koningrijk der Nederlanden, 1813-1851. Met opgave van den tijd van benoeming en aftreding</i> ('s-Gravenhage 1851) 30-32.<br>
 
-De website Parlement & Politiek, op initiatief van het Parlementair Documentatie Centrum van de Universiteit Leiden, http://www.parlement.com.</p>

<p><b>Literatuur</b>:<br>
<i>500 jaren Staten-Generaal in de Nederlanden. Van statenvergadering tot volksvertegenwoordiging</i> (Assen 1964). Onder red. van S.J. Fockema Andreae en H. Hardenberg, 170-172.</p>

</body>
</html>
