<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Institutionele toelichting departement van Rooms-Katholieke Eredienst (1815-1861)</title>
</head>
<body>
<h3>Institutionele toelichting departement van Rooms-Katholieke Eredienst (1815-1861)</h3>

<p><b>Naam</b>:<br>
De generale directie werd op 18 oktober 1843 het ministerie van de Rooms-Katholieke Eredienst.</p>

<p><b>Datum oprichting</b>:<br>
Het beheer der zaken van de rooms-katholieke eredienst werd op 15 februari 1814 opgedragen aan de secretaris-generaal van Politie en Binnenlandse Zaken; bij sb van 12 augustus 1814 aan de commissaris-generaal van Binnenlandse Zaken in België. Het kb van 16 september 1815 stelde het departement in en droeg het beheer op aan een in Brussel zetelend directeur-generaal. Deze aanvaardde zijn ambt op 12 oktober 1815.</p>

<p><b>Datum opheffing</b>:<br>
Bij kb van 10 juli 1826 werd het departement met ingang van 1 augustus 1826 opgeheven en het beheer der zaken van de rooms-katholieke eredienst aan de minister van Binnenlandse Zaken opgedragen. Bij kb van 4 december 1829 werd het departement weer ingesteld. Bij kb van 29 oktober 1870 (<i>Staatsblad</i> nr. 173) werd met ingang van 1 januari 1871 het departement definitief opgeheven.</p>

<p><b>Vestigingsplaats</b>:<br>
Tot 1830 te Brussel, daarna te 's-Gravenhage.</p>

<p><b>Personeel</b>:<br>
Op 16 september 1815 werd de leiding van het departement opgedragen aan een directeur-generaal. Per 18 oktober 1843 kwam een minister aan het hoofd te staan. Van 1 november 1849 tot 19 april 1853 werd het departement beheerd door achtereenvolgens de minister van Justitie en de minister van Financiën; hierna kende het departement weer een zelfstandig minister.<br>
Functies op het departement die zijn opgenomen in dit repertorium: secretaris-adviseur (later secretaris-generaal), commissaris en referendaris.</p>

<p><b>Benoeming/verkiezing</b>:<br>
De hoofden van het departement werden door de koning benoemd; na de grondwetswijziging van 1848 gebeurde dit op voordracht van een formateur.</p>

<p><b>Aanvangs- en einddata in het Repertorium</b>:<br>
De aanvangsdatum voor ministers is de datum van aantreden, voorzover bekend of in het k.b. vermeld. Bij ambtenaren is de datum van de besluiten tot benoeming of ontslag gevolgd.</p>

<p><b>Naamlijsten</b>:<br>
-Ette, A.J.H. van, <i>Onze ministers sinds 1798</i> (Alphen aan den Rijn 1948).<br>

-<i>Naamlijst van de hoofden der departementen van Algemeen Bestuur, van de ministers van Staat, en van de leden der Staten-Generaal van de Vereenigde Nederlanden en van het Koningrijk der Nederlanden, 1813-1851. Met opgave van den tijd van benoeming en aftreding.</i> Samengest. door H. Tollius Drabbe ('s-Gravenhage 1851) 1-28.<br>

-<i>Onze bestuurders in moederland en koloniën</i> (Leiden 1885) 5-20.</p>

<p><b>Literatuur</b>:<br>
-Beth, J.C., 'Archieven van den Roomsch-Katholieken Eeredienst 1814-1829. (Overgenomen van het Departement van Justitie.)', in <i>Verslagen omtrent 's Rijks oude archieven</i> XXXVI (1913) 110-116.<br>

-Beth, J.C., <i>De departementen van Algemeen Bestuur gedurende het tijdvak 1798-1907</i> (Groningen 1907).<br>

-Bonder, H., <i>Inventarissen van de departementensarchieven betreffende de Eerediensten 1805-1870</i> ('s-Gravenhage 1931).<br>

-Brauw, W.M. de, <i>De departementen van algemeen bestuur in Nederland, sedert de omwenteling van 1795</i> (Utrecht 1864).<br>

-Otten, F.J.M., <i>Gids voor de archieven van de ministeries en de Hoge Colleges van Staat 1813-1940</i> (Den Haag 2004).</p>

</body>
</html>
